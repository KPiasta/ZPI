Data urodzin Vincenta van Gogha, niczym zła przepowiednia, zdaje się naznaczać jego intensywne i dziwne życie. Przyszedł on bowiem na świat 30 marca 1853, w tym samym dniu, w którym rok wcześniej narodził się jego martwy brat, któremu również nadano imię Vincent. Rodzina van Gogh mieszkała wówczas w holenderskiej gminie Zundert w regionie Brabancji Północnej. Jej głową był protestancki ksiądz Theodorus van Gogh, a „szyją” Anna Carbentus. Mimo nieszczęśliwych początków bogobojne małżeństwo szybko doczekało się dość sporej gromadki. Zaraz po Vincencie na świat kolejno przyszli Anna, Theo, Willemina, Elisabeth i Cornelis.